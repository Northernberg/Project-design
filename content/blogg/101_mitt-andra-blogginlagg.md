---
author: guno17
published: "2017-01-11"
category:
    - Rapport
...
Fler kvinnor till växande Solstråle
==================================

[FIGURE src="image/blogg/blog2.jpeg?w=200&h=150&cf&q=100" class="right"]
<strong>
Advokatfirman Solstråle satsar stort på nya medarbetare och tycker det är särskilt roligt att delägarkretsen utökas med kvinnor.
</strong>
<!--more-->
<strong>
Advokatfirman Solstråle, som sedan tidigare är etablerad i Göteborg, Helsingborg och Malmö, har under hösten öppnat kontor i Stockholm. Vidare har byrån
rekryterat 11 nya jurister och flyttat till nya lokaler i Göteborg. Delägarkretsen har utökats med två kvinnor, Anna Alehem och Anna-Maria Heidmark.
Redan under nästa år kommer även Catrin Karlsson Westergren och Frida Treschow inträda i delägarkretsen.

Stockholmskontoret växer med aktiemarknadsrätt och M&A
Till Stockholmskontoret har byrån rekryterat Anna-Maria Heidmark som närmast kommer från DLA Piper och har stor erfarenhet av aktiemarknadsrätt, M&A och
arbetsrätt. Efter årsskiftet ansluter Anna Klevbo, senast förvaltningsrätten i Härnösand, som biträdande jurist. Tillsammans med de tidigare delägarna
Fredrika Hörlin och Per Gunnarsson ska de bygga byråns verksamhet i Stockholm. Inom kort hoppas byrån rekrytera fler medarbetare som vill vara med och
sätta Solstråle på Stockholmskartan. Från den 1 februari 2018 finns Stockholmskontoret i nyrenoverade lokaler på Engelbrektsgatan 7 vid Humlegården. Fram
till dess besöker du oss på Strandvägen 7 A.

Göteborg får sex nya medarbetare samt stärkt kompetens inom konkurrensrätt och offentlig upphandling
I Göteborg finns byrån numera i toppmoderna lokaler på Östra Hamngatan 5 med drygt 25 medarbetare, varav sex stycken anställts under de senaste
månaderna. Från Amber Advokatbyrå i Halmstad kommer jur. dr Catrin Karlsson Westergren. Catrin är med sin unika och efterfrågade kompetens inom
konkurrensrätt och offentlig upphandling ett välkommet tillskott.

Från Setterwalls och senast egen verksamhet kommer Frida Treschow med stor kunskap inom hästsportsjuridik samt Maria Karlsson med bred bolagsrättslig
bakgrund. Från Mark- och Miljödomstolen i Växjö kommer Johanna Forsberg, från Fairwater Marine kommer bolagsjuristen Mikaela Jonsson och från Alingsås
tingsrätt kommer Robin Andersson.

Helsingborg och Malmö utökar kompetensen
Till Helsingborg har byrån knutit till sig Per Bohlin från Juristteamet Syd. Per har en bakgrund som kronofogde och stärker byråns team inom
obeståndsrätt. Därtill har Emelie Hansen och Annie Borgström rekryterats som biträdande jurister till kontoren i Helsingborg och Malmö. </strong>
